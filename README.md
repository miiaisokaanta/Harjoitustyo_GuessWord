Wordle -sanapelin kaltainen peli ICT- alan englannin harjoitteluun. Pelin sanakirjassa on valmiina ICT- alan tärkeimpää termistöä, ja käyttäjä voi valita kirjainmäärän mukaisesti 4-, 5- tai 6- kirjaimisia sanoja tai kaikki sanat peliinsä. Tässä arvauksien ei pidä olla oikeita sanoja kuten wordlessa yleensä, mikä tekee uusien sanojen opettelusta helpompaa.
Arvauksen voi tehdä syöttämällä kirjaimia kunnes kaikki rivin laatikot täyttyvät ja arvauksen voi lähettää painamalla vihreää enter- näppäintä. Punaisella delete- näppäimellä voi pyyhkiä syötettyjä kirjaimia tarvittaessa ennen enterin painamista.

Ruudulla näkyy näppäimistö helpottamaan hahmotusta, sillä jos arvattua kirjainta ei ole arvattavassa sanassa, muuttuu kyseisen kirjaimen taustaväri näppäimistössä harmaaksi.
Myös arvattavan sanan kirjainten laatikoiden värit muuttuvat arvattaessa; jos arvattua kirjainta ei ole sanassa, laatikko muuttuu harmaaksi. Jos arvattu kirjain on sanassa, mutta väärällä paikalla, muuttuu laatikko keltaiseksi. Jos arvattu kirjain on sanassa ja oikealla paikalla, muuttuu laatikko vihreäksi. Jos laatikon väri ei muutu, kyseistä kirjainta on arvattu jo vähintään kerran aiemmin eikä sitä ole näin monta arvattavassa sanassa.
Enteriä painaessa ilmestyy uusi laatikkorivi uutta arvausyritystä varten jos arvaus ei mennyt vielä oikein. Näet edelliset arvaukset ja voit verrata niissä olevia kirjaimia ja laatikoiden rivejä miettiessäsi uutta arvausta.
Jos arvauksia on ollut jo useampia ja laatikkorivejä on kertynyt, voit scrollata niitä ylös-alas ja tarkistella myös varhaisempiakin arvausyrityksiä ja niiden tuloksia.
Tässä pelissä ei ole rajamäärää arvauksille, vaan käyttäjä voi arvata kunnes saa sanan oikein.

Oikeassa arvauksessa tulee ilmoitus voitosta jossa lukee sana englanniksi sekä sen suomennos. Siinä myös kysytään tahdotaanko tallentaa sana Saved words- listalle.
Jos käyttäjä tahtoo tallentaa sanan myöhempää tarkastelua varten, painetaan ilmoituksessa "ok" jolloin sana tallentuu listalle - jos ei, painetaan cancel.
Saved words näkymästä voi tarkistella tallentamiaan sanoja; sana englanniksi sekä sen käännös. Kun näitä ei enää halua listalle, voidaan painaa listan alla olevaa punaista roskalaatikon kuvalla olevaa 'empty list'- nappia josta koko lista tyhjenee. HUOM! Lista tallennetuille sanoille on tarkoitettu väliaikaiseksi listaksi sanoille jotka olivat uusia tai vaikeita ja tämän kautta niitä voi opiskella  tarkemmin. Lista tyhjenee kokonaan 'empty list'- painikkeesta luodakseen tilan uusille opiskeltaville sanoille eikä tyhjennettyä listaa saada takaisin.

Saved words näkymässä näkyy myös hahmo ja 'puhekupla' jossa pyörii tekstinä ohjeita. Käyttäjä voi tekstin alla olevia näppäimiä ( <<, ||/> ja >> ) käyttämällä pysäyttää/ käynnistää tekstien automaattisen vaihtumisen (||/>) sekä näyttää edellisen tai seuraavan tekstin (<< / >>).

Settings- valikosta voidaan vaihtaa teemaa valiten tumman, seepian tai vaalean tilan. Valittu teema pysyy kunnes se vaihdetaan uudestaan.
